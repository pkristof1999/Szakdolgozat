/Vírusok/

A számítógépes vírus egy olyan szoftver, amely képes önmagát reprodukálni, illetve kártékony kódjával felülírni, vagy kiegészíteni a célprogramot. A fertőzött szoftver futtatásakor a vírus a memóriába kerül, és újabb megfertőzhető programok után kutat.
Terjedése sokféleképp történhet, leggyakoribb előfordulás az internetes csevegőprogramokban vagy emailen keresztül a vírus tovább osztása, de terjedhet különféle fájltípusokon keresztül is.
A vírusok többféle gazda programot használhatnak (hosts), melyek lehetnek dokumentumokba ágyazott makró utasítások (pl. Microsoft Office programokban elkészített makró kódok), szkript kódok, rendszer betöltő szektorokba jutattot kártékony kód (boot szektorok) és maguk a számítógépes programok.
Gyakori előfordulás, hogy a vírus egy dokumentum típusnak (pl. pdf) van álcázva azzal, hogy kicserélik a parancsikonját, és a felhasználó ezt gyanútlanul nyitja meg abban a meggyőződésben, hogy egy dokumentumot készül megnyitni.
Védekezni a vírusok ellen a legegyszerűbben úgy lehet, ha figyelmesek vagyunk, nem kattintunk gyanús tartalmakra, illetve használhatók vírusírtó programok is.