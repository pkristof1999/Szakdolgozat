<html lang="hu">
<body>
    <div>
        <h1><b>Ismertetés</b></h1>
        <table>
            <tr>
                <td>
                    <p align="justify">
                        <br>A számítógépes kémprogramok olyan szoftverek, amelyeknél nagy hangsúlyt kap az észrevehetetlenség.
                        A kémprogramoknál nem mindig az számít, hogy minél több számítógépet fertőzzenek meg, ugyanis előfordul,
                        hogy célzottan alkalmazzák valaki, vagy valamilyen csoport ellen.
                        <br><br>A kémprogramok célja az adatok lopása, legyenek ezek banki adatok, jelszavak, egyéb felhasználói adatok,
                        melyeket lopás céljára használnak fel, vagy olyan adatok, amelyek titkosak a közösség számára.
                        Ezek megszerzéséhez <i>- a trójai vírusokhoz hasonlóan -</i> gyakran használ billentyűnaplózó <i>(keylogger)</i>, és képernyőfotó készítő megoldásokat.
                        <br><br>Terjedése leggyakrabban ingyenesen telepíthető, fertőzött szoftverek által történik, de más kártevőkhöz
                        hasonlóan ez is terjedhet fertőzött weboldalakon, vagy emailes mellékletek útján.
                        <br><br>Védekezni úgy tudunk ellene, ha mindig frissen tartjuk a szoftvereinket, illetve legyünk óvatosak és
                        elővigyázatosak az ismeretlen forrásból származó alkalmazásokkal és letöltésekkel.
                    </p>
                </td>
                <td>
                    <img src="src/main/resources/learningdata/spywares/page1.png" alt="spyware">
                </td>
            </tr>
        </table>
    </div>
</body>
</html>